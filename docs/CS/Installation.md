---
layout: default
title: Встановлення JDK
nav_order: 1
parent: Інформатика (Java)
description: "Курс Java на уроках Інформатики."
has_toc: false
---

# Що таке Java? JDK, JRE, JVM? .class та .jar?

Порівняймо Java із людською, наприклад українською, мовою, щоб зрозуміти. Будь-яка мова це простими словами лише набір слів та правил їхнього поєднання для комунікації. Java це одна із сучасних мов, які дозволяють "спілкуватись", тобто давати команди, комп'ютеру. Як і українська мова, Java — це абстрактне поняття; коли ми спілкуємося українською, ми маємо на увазі, що передаємо свої думки за допомогою цих правил та слів. Однак ми можемо використовувати різні для цього засоби: жести, звуки, написані символи, зображення тощо. Кожен із таких засобів щодо мов програмування називається певною реалізацією, або імплементацією.

Творцем Java була компанія Sun, але імплементацій мови існує безліч, серед яких є як платні, так і безкоштовні. Найвідомішою безкоштовною та досить зручною є OpenJDK, яку ми й будемо встановлювати далі. Вона включає у себе повний набір інструментів для розробки програм на Java, який називається Java Development Kit (JDK), та мінімальний набір лише для запуску таких програм — Java Runtime Environment (JRE). Є різні способи встановити OpenJDK із різних джерел, тому далі є коротка інструкція до одного із них.

Як власне пов'язані між собою всі ці інструменти та як взагалі вони працюють разом? Коли Ви пишете код, _компілятор Java_ (особлива програма для переведення коду) перетворює цей код у _байт-код_, тобто мінімальну однорівневу послідовність інструкцій (у форматі _.class_), який потім здатна виконувати _Java Virtual Machine (JVM)_ — віртуальна машина Java, яка встановлена у користувача на комп'ютері. Компілятор здатний "пакувати" байт-код у один (або декілька) файлів у форматі _.jar_, які є майже звичайними архівами для зручного перенесення та використання Вашої програми.

![Vertex Academy](https://vertex-academy.com/tutorials/wp-content/uploads/2016/09/JVM-Vertex-Academy-1.png)

## Встановлення Java Development Kit

Для компіляції та виконання написаного коду знадобится JDE. Установімо його!

### Windows

Щоб встановити JDK через Adoptium, зайдіть на [сайт](https://adoptium.net/), та натисніть велику кнопку, яку зображено нижче, або виберіть іншу версію за допомогою "Other platforms and versions".

![Latest LTS release](../img/cs7.png)

Після завантаження .msi, запустіть цей інсталятор та слідуйте інструкціям. Обов'язково виберіть всі компоненти, як показано нижче.

![Прапорці](../img/cs8.png)

Можливо знадобится перезавантаження для застосування змін до системних змінних.

### Linux

Використовуйте пакетний менеджер свого дистрибутиву (apt, rpm, pacman тощо).

Назва пакету JDK 20 в деяких ОС:
- Debian, Ubuntu, Linux Mint `openjdk-21-jdk` / `default-jdk`
- Fedora, CentOS, RHEL, OpenSUSE `java-latest-openjdk-devel` / `java-17-openjdk-devel`
- Arch Linux, Manjaro `jdk-openjdk`

### macOS

**?** _Якщо Ви використовували macOS та знаєте, як встановити JDK на неї, будь ласка, додайте сюди._

## Встановлення середовища розробки

Однак, перед тим, як виконати код, його потрібно десь написати. Звичайний "Блокнот" чи щось таке — недостатньо, адже вручну використовувати компілятор досить складно і незручно. Таким чином, існують _IDE_ — _integrated development environments_ — інтегровані середовища розробки. Наскільки я пам'ятаю, у школі використовували IntelliJ IDEA, тому далі буде інструкція із встановлення цієї IDE, хоча існують й альтернативи: Eclipse IDE, Netbeans та інші.

### Windows

Перейдіть на сайт JetBrains IntelliJ, на [сторінку завантаження](https://www.jetbrains.com/idea/download/?section=windows). Виберіть та завантажте безкоштовку версію — Community Edition:

![Community Edition](../img/cs9.png)

Далі запустіть інсталятор та слідуйте інструкціям, але обов'язково впевнітся, що Ви вибрали хоча б такі опції:

![Прапорці](../img/cs10.png)

Не забудьте перезавантажити Windows, коли встановлення завершиться.

### Linux

Якщо у Вашому дистрибутиві є Flatpak, встановіть [IntelliJ IDEA Community](https://flathub.org/apps/com.jetbrains.IntelliJ-IDEA-Community) через магазин додатків або вручну: `flatpak install flathub com.jetbrains.IntelliJ-IDEA-Community`.

Інакше можете скористатись [JetBrains Toolbox](https://www.jetbrains.com/toolbox-app/), який треба завантажити, розпакувати кудись, та запустити; слідувати інструкціям.

Іншим варіантом є встановлення [IDE окремо](https://www.jetbrains.com/idea/download/?section=linux) (аналогічно до Toolbox).

### macOS

**?** _Якщо Ви використовували macOS та знаєте, як встановити IntelliJ IDEA на неї, будь ласка, додайте сюди._

## Налаштування

Для JDK зазвичай налаштування не потрібне, а IntelliJ сама допоможе Вам налаштувати її під себе при першому запуску. Далі створімо проєкт:

1. При відкритті IDE натисніть "Створити новий проєкт"
2. Виберіть "Java", в "SDK" виберіть Ваш JDK, "Далі"
3. "Створити проєкт із шаблону" → "Консольна програма", "Далі"
4. Виберіть папку для проєкту (спочатку), і якщо потрібно, відкорегуйте назву
5. Готово, відкриється проєкт із класом Main!

![JetBrains](https://storage.googleapis.com/www.examclouds.com/intellij-idea/intellij-idea5.png)

